<!DOCTYPE html><html lang="pl-PL"><head><meta charset="utf-8"><link href="https://fonts.googleapis.com/css?family=Quicksand:400,500&display=swap" rel="stylesheet"><title>Niania czy żłobek? 🐭 Mysie Pysie 🐭 Opieka dzienna</title><meta name="viewport" content="width=device-width,initial-scale=1,shrink-to-fit=no"><meta name="description" content="Jesteśmy kameralnym prywatnym żłobkiem działającym w formie dziennej opieki. Dbamy o domową atmosferę, w kilkuosobowych grupach. Posiadamy duży prywatny ogród."><link rel="stylesheet" href="/css/common.css"><link rel="stylesheet" href="/css/post.css"><link rel="icon" type="image/png" sizes="32x32" href="/images/favicon.png"><link href="/lightbox/fslightbox.min.css" rel="stylesheet"><script async src="https://www.googletagmanager.com/gtag/js?id=UA-150025708-1"></script><script>function gtag(){dataLayer.push(arguments)}window.dataLayer=window.dataLayer||[],gtag("js",new Date),gtag("config","UA-150025708-1")</script><link rel="canonical" href="https://mysiepysie.pl/2021/05/08/niania/"><meta property="og:title" content="Niania czy żłobek? 🐭 Mysie Pysie 🐭 Opieka dzienna"><meta property="og:description" content="Rodzic małego dziecka, który planuje powrót do pracy staje przed wyborem: kto, gdzie i jak będzie sprawował opiekę nad maluchem..."><meta property="og:type" content="article"><meta property="og:url" content="https://mysiepysie.pl/2021/05/08/niania/"><meta property="og:image" content="https://mysiepysie.pl/images/posts/niania.jpg"><style>header .image{background-image:url(/images/posts/niania.jpg)}</style><meta name="generator" content="Hexo 5.2.0"></head><body><div class="overlay"><header><div class="image"></div><h1>Niania czy żłobek?</h1><p class="date">8.05.2021</p></header><nav><div class="close"><a href="/aktualnosci/"><img src="/images/mp_ic_x_thick.svg" class="close" alt="X"></a></div></nav><main><p>Rodzic małego dziecka, który planuje powrót do pracy staje przed wyborem: kto, gdzie i jak będzie sprawował opiekę nad maluchem. Podstawowym pytaniem jest: żłobek (lub inna placówka opiekuńcza) czy niania.</p><p>Zasadniczą różnicą między nianią a placówką jest liczba dzieci, nad którymi sprawowana jest opieka. Niania zwykle opiekuje się jednym dzieckiem, czasem dwojgiem lub trojgiem, ale zazwyczaj w przypadku większej liczby dzieci mówimy o rodzeństwie. Placówki mają pod swoją opieką większą grupę dzieci i nawet w najbardziej kameralnych miejscach grupy liczą minimum 5 dzieci. Zatem w przypadku żłobka dziecko ma możliwość przebywania wśród innych dzieci, zabawy z nimi, naśladowania ich, uczenia się podstaw życia społecznego (dzielenie się zabawkami, czekanie na swoją kolej itp.) Z drugiej strony zaletą niani jest możliwość skupienia się na potrzebach jednego dziecka i pełne dostosowanie się do niego.</p><p>Drugą podstawową różnicą jest miejsce sprawowania opieki. Niania pracuje w domu podopiecznego, do żłobka dziecko trzeba zaprowadzić. Z jednej strony dziecko we własnym domu czuje się bezpieczniej, z drugiej strony w żłobku sale są przestronne, wyposażone w atrakcyjne dla dziecka zabawki (przynajmniej w jakimś stopniu inne niż w domu), często dostępny jest prywatny ogród, gdzie dzieci mogą bawić się jedynie we własnym gronie.</p><p>Kolejną różnicą, istotną dla wielu rodziców, jest koszt. Zatrudnienie dobrej, wykwalifikowanej niani jest znacznie droższe niż czesne w żłobku, nawet jeśli placówka nie należy do najtańszych.</p><p>Inną kwestią, którą warto wziąć pod uwagę jest dostępność atrakcyjnych zajęć dodatkowych. W placówkach często organizowane są zajęcia muzyczne (gordonki lub rytmika), język angielski, sensoplastyka. Czasem przyjeżdża teatrzyk lub odbywają się inne atrakcje. W przypadku opieki sprawowanej przez nianię nie tak łatwo to zapewnić.</p><p>Wśród różnic można wskazać także: dyspozycyjność (kiedy niania zachoruje opieka nie jest sprawowana, a żłobek pracuje cały czas; z drugiej strony niania może zająć się chorym dzieckiem, żłobek chorych maluchów nie przyjmuje), konieczność dostosowania się do godzin pracy żłobka (z nianią można ustalić bardziej elastyczny grafik), w żłobku dziecko częściej choruje, ale jednocześnie nabywa odporność.</p><p>Różnice między nianią a żłobkiem są duże. Jest jednak możliwość pewnego kompromisu i próby przynajmniej częściowego połączenia zalet obu rozwiązań. Są to małe, kameralne placówki. Możliwe jest tu zapewnienie indywidualnego podejścia i skupienie się na potrzebach poszczególnych dzieci oraz dobry kontakt z opiekunkami przy jednoczesnych korzyściach wynikających z opieki instytucjonalnej (obecność innych dzieci, dodatkowe zajęcia, atrakcje).</p><p>Wybór formy opieki nie jest prosty. Podejmując tę decyzję zawsze warto kierować się dobrem własnego dziecka i zastanowić się, czego najbardziej potrzebuje oraz gdzie i od kogo może to otrzymać.</p></main></div><div class="prevNext"><div class="spacer"></div><a href="/2021/01/30/rodzicielstwo-bliskosci/" class="next">Rodzicielstwo bliskości</a></div><footer><ul><li><a href="/pdf/regulamin.pdf">Regulamin organizacyjny</a></li><li><a href="/pdf/karta-zgloszenia.pdf">Karta zgłoszenia dziecka</a></li></ul></footer><script src="/js/post-back.js"></script></body></html>